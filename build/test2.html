<p>Znamy już wiele funkcji służących do generowania danych losowych oraz sposób na wpływanie na wewnętrzny stan generatora – funkcję <code>seed()</code>.  Pozwala to nam na wywoływanie wielu ciekawych efektów związanych z losowością. Ale nagle dzieje się rzecz straszna! Wesoło sobie zmienialiśmy stan generatora w naszym programie, ale okazuje się, że inne jego części związane z losowością przestały działać. Co się dzieje?! Przyczyną może być to, że wszystkie moduły w jednym skrypcie Pythona wykorzystują tą samą instancję modułu <code>random</code>. Oznacza to, że jeżeli korzystamy z jakiegoś modułu, który samemu też wykorzystuje funkcje zdefiniowane w module <code>random</code> może się okazać, że często ustawiając stan generatora funkcję <code>seed()</code> wpłyniemy negatywnie na jakość generowanych przez ten zewnętrzny moduł danych. Na szczęście istnieje rozwiązanie – utworzenie niezależnej instancji generatora. Umożliwia nam to zdefiniowana klasa <code>random.Random</code>. Możemy stworzyć taką instancję w następujący sposób:</p>
<div style="background:#141414;border:1px solid #ccc;color:#E9F8F8;font-family:monospace;font-size:11px;padding:5px 10px;" class="code"><span style="color: #ff4689">from</span> <span style="color: #f8f8f2">random</span> <span style="color: #ff4689">import</span> <span style="color: #f8f8f2">Random</span><br /><span style="color: #f8f8f2">inst</span> <span style="color: #ff4689">=</span> <span style="color: #f8f8f2">Random()</span><br /></div>

<p>i wykorzystać ją np. w następujący sposób:</p>
<div style="background:#141414;border:1px solid #ccc;color:#E9F8F8;font-family:monospace;font-size:11px;padding:5px 10px;" class="code"><span style="color: #f8f8f2">inst</span><span style="color: #ff4689">.</span><span style="color: #f8f8f2">seed(</span><span style="color: #ae81ff">7</span><span style="color: #f8f8f2">)</span><br /><span style="color: #f8f8f2">inst</span><span style="color: #ff4689">.</span><span style="color: #f8f8f2">randrange(</span><span style="color: #ae81ff">857</span><span style="color: #f8f8f2">)</span><br /><span style="color: #ff4689">&gt;&gt;&gt;</span> <span style="color: #ae81ff">331</span><br />&nbsp;<br /><span style="color: #f8f8f2">inst</span><span style="color: #ff4689">.</span><span style="color: #f8f8f2">seed(</span><span style="color: #ae81ff">7</span><span style="color: #f8f8f2">)</span><br /><span style="color: #f8f8f2">x</span> <span style="color: #ff4689">=</span> <span style="color: #f8f8f2">[</span><span style="color: #e6db74">&quot;Ala&quot;</span><span style="color: #f8f8f2">,</span> <span style="color: #e6db74">&quot;ma&quot;</span><span style="color: #f8f8f2">,</span> <span style="color: #e6db74">&quot;Pythona&quot;</span><span style="color: #f8f8f2">]</span><br /><span style="color: #f8f8f2">inst</span><span style="color: #ff4689">.</span><span style="color: #f8f8f2">shuffle(x)</span><br /><span style="color: #f8f8f2">x</span><br /><span style="color: #ff4689">&gt;&gt;&gt;</span> <span style="color: #f8f8f2">[</span><span style="color: #e6db74">&quot;Pythona&quot;</span><span style="color: #f8f8f2">,</span> <span style="color: #e6db74">&quot;Ala&quot;</span><span style="color: #f8f8f2">,</span> <span style="color: #e6db74">&quot;ma&quot;</span><span style="color: #f8f8f2">]</span><br /></div>

<p>Każda instancja implementuje dokładnie te same metody (funkcje) co moduł <code>random</code>, a jeżeli przy tworzeniu instancji generatora do konstruktora <code>Random()</code> przekażemy argument to zostanie on wykorzystany jako ziarno</p>